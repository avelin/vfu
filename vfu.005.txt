
╔┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴┴╗
║  В И Р У С   З А   В А С   независимо файлово издание    брой 5  10.10.1992 ║
╚┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬┬╝
 ▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄
▐██ bugs free ███ virus free ███ classifed ███ 21026 bytes  ███ цена 7usbit ██▌
 ▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀
Издание на БКП(о) - български компютърни пирати (обединени)


       Виц на броя
       =-=-=-=-=-=

    Както често се случва, някакъв програмист попаднал в лудницата.
И тъй като на програмиста отдалече му личи, другите луди доста се
заяждали с него. Обаче той му намерил цаката. Застанал насред стаята
и започнал да крещи на всеки:
    -  Ще те дебъгна. Ще те хакна. Ше ти пусна вирус. Ще те дебъгна. Ще те
хакна. Ше ти пусна вирус. Ще те дебъгна. Ще те хакна. Ше ти пусна вирус....

    Другите луди се разбягали. Само един от тях останал на мястото си.
Програмистът се зачудил:
    - Ти защо не бягаш? Не те ли е страх от вируси?
    - Съжалявам, аз съм само един Веселин Бончев.


                             Из живота на Партията
                             -----------------------
                             Коментар нa Darth Vader

         Драги читатели,
         Повода да  напиша тези  редове, е  гнусната статия  във вестник 24
    часа по  повод обира  в Шератон.  Като кандидат  член на BCP (Bulgarian
    Computer Pirates) искам да изразя  дълбокото си възмущение от този  акт
    на  насилие  срещу  немирните  (извинете)  невинни граждани, които дълги
    години са пестили своите милиони...

         Най  отговорно  заявявам,  че  BCP  няма  нищо  общо с инцидента -
    членовете  на  нашата  партия   са  високо  квалифицирани  и   правилно
    ориентирани - те не оставят следи...

         Като върл кандидат за член  на BCP предлагам да се  основе фракция
    (крило,  течение)  наречена   BCP/IP  (Bulgarian  Computer   Pirates  /
    Intelligent Pirates).  Уважаемите читатели  да бъдат  така добри  да не
    бъркат   BCP/IP   със   TCP/IP   -   първото   е   уважавана  българска
    надправителствена   организация   а   второто   е   палав  протокол  за
    UNIX/XENIX/VM/MVS/VMS/VHS системи (автора ще бъде благодарен на  първия
    читател, който му изпрати с  пощенски запис върху банкнота от  100 лева
    подробно описание на бъговете и начина на действие на TCP/IP).

         Бих  искал  да  отхвърля  всички  съмнения  относно  разцепление в
    партията  -  смятам  че  всички  ИСТИНСКИ  членове ще преминат в BCP/IP
    (наследник на БКП) за да изразят своето желание за промени в  партията,
    за бурен/мирен протест срещу гнусната клевета на жълтата преса  относно
    действията на любимата партия. Надявам  се, че всички честни хакери  ще
    последват  примера  и  ще  престанат  да  оставят следи (и ще си платят
    данъците) с цел избягване споменаване на нашата партия по страниците на
    не дотам любимата прес-група.

                                            С уважение, Darth Vader

         Бел. до ред.  - Настоящия материал да се счита за официална  молба
    за основаване на  BCP/IP (и изваждане  от употреба на  TCP/IP за да  се
    избягват по нататъшни недоразумения с имената). Настоящия материал да се
    третира  като  похвално  слово  за  партията  (може  да  бъде издаден и
    отделно),  което  ще  ускори  приемането  ми  в нейните високо достойни
    редове. Държа да се отбележи, че всички действащи лица, дрехи и  кучета
    са  напълно  виртуални  (измислени).  Всяка  прилика  с  реалния режим е
    Умишлена... Моля материала да се публикува без съкращения


    Бел от ред.  За незаконна и противоуставна фракционна дейност, на
 18.10.1992 година, Darth Vader беше изключен от членство в БКП-о (въпреки
 че въобще не е приеман). На следващия ден беше реабилитиран, и с това приет
 за член на на организацията. За член на БКП-о беше прието и неговото куче.
 Същото бе назначено за завеждащ партийната пропаганда.


   Разговори с читателите
   -=-=-=-=-=-=-=-=-=-=-=

  S.T. 21 год, студентка по информатика.

S.T.    Защо студентите по математика никога не се обясняват в любов?
V.F.U. Не е вярно! Преди време един направил опит, но се получило следното:

" Моя малка теоремко! Пленен съм от острите ъгли на любовта! Твоите
  перпендикулярни погледи събуждат  в мен уравнение от втора степен
  с две неизвестни. Като поставим родителите извън скоби, двамата с
  теб оставаме сами в равнината.  Ще построим  триъгълна  къщичка с
  две страни и ъгъл между тях.  А на онзи, който обикаля по орбита,
  концентрична на моята,  ще му разбия абсолютната стойност и ще го
  пратя да вади квадратни корени....
"

      Светска хроника
      =-=-=-=-=-=-=-=

    1. Това не е възможно!
    ----------------------
   На 03.10.92 (Събота) в Лабораторията по Компютърна вирусология се видя нещо
невероятно! Личността, в чиито ръце инж. Веселин Бончев повери програмата
Cleanup, (преди да замина из Европа за прослава на името на България),
вирусологът Иван Трифонофф се появи в изумяващ вид!
  Оказа се, че в следствие на душевна криза и разочарование от суровата
действителност, в състояние на тежка депресия, гореспоменатия вирусолог
извършил потресаващо деяние - отрязал си брадата! "За мен животът няма повече
смисъл!" - заяви той, и се поглади с дясната ръка по бузите. Без успех
останаха опитите на неговите приятели да го утешат и окуражат. Борбата с
вирусите бе вече абсолютно безсмислена на него...

   2. Риторичен въпрос
   -------------------
   Редакцията на списанието си задава въпроса, кога ли ст.н.с. II ст. ф-н
Евгени Николов ще стигне до същите заключения и ще последва Иван в това
злощастно деяния - да си остриже брадата....

   3. Компромат 512
   ----------------
   На фона на шумните политически скандали и разпри, кризи в правителството и
парламента, един нов КОМПРОМАТ се появи на бял свят. Тук не става въпрос за
ОНИЯ списък, ами за ОНАЯ книга, наречена "Българската Следа", написана от
един бивш служител в 6-то управление и офицер от запаса ст. л-т Васил Хабов!
Неоценима помощ за написването на тази книга бе оказана от бившата редакторка
на селкостопанския вестник "COMPUTERWORLD" - Ани Бакалова. Компроматът бе
забелязан дори по щандовете на Есенния Пловдивски панаир. Последваха критични
изказвания от страна на някои известни вирусолози. Препоръчваме на читателите
да се запознаят лично със съдържанието на тази книга! На корицата
на изданието авторите изказват своята благодарност и признателност на
г-н Балански - гл. редактор на сп. "Компютър" и на ръководителя (директора)
на Лабораторията по Компютърна Вирусология г-н Е. Николов за оказаната ценна
помощ и съдействие, състоящи се в предоставянето на конфиденциална информация
относно някои личности... Г-н Е. Николов едва не получи инфаркт! Но най-
невероятното в тази история бе, че някои приближени на В. Бончев в почти
истерично състояние се обадиха на Е. Николов по телефона и след няколко спешни
срещи с него му поставиха УЛТИМАТУМ - официално да се разграничи от публикува-
ния компромат! Те пожелаха в страниците на пресата, по екраните на телевизията
и в ефира на националното радио, по каналите ма AP, CNN, BBC, etc. да се
прочете (публикува) декларация, опровергаваща някои твърдения в прословутата
книга.


    4. Winnie the PooH беше направен на пух и перушина.
    --------------------------------------------------

    Sys(ON)-a на PooH BBS Winnie The PooH, се появи с тъмни очила на
    17-10-92 на рождения ден на любимия от цялата прогресивна програмистка
    българска общественост и издирван от Интерпол Darth Vader tm.
    Според думите на очевидците (NEKO, Ant, The Head & 1 girl),
    пожелали
    да
    останат
    анонимни
    поради
    страх
    от Winnie, предишната вечер въпросната персона е била зверски hack-ната
    по дясното око в дискотека "Цецо". След инцидента му е била наложена
    интервенция с лед от поръчаното за целта уиски.

  Doctor Crime
  -=-=-=-=-=-=

  10 съвета как да се свързваме от телефонна кабина.
  -------------------------------------------------

   Hi, фанове на комуникацията. Телефонните разговори са нещо много
хубаво, само дето имат един единствен недостатък - тяхната цена! Ако не
сте толкова богати, и ако не ви е страх да пристъпвате Закона - действайте!

 1. Всичко това го вършите в резултат на Вашия собствен свободен избор между
    доброто и злото. Редакцията на списанието няма нищо общо с товa.
 2. Трябва да стане през нощта - времето идеално за всякакви деяния
    от подобен характер. Не защото може някой да Ви спипа - глупости,
    истинския Хакер не се страхува от подобни работи. Причината, поради
    която това трябва да стане през нощта се крие във факта, че нощем
    телефонните връзки са най-добри.
 3. Изберете си подходящата телефонна кабина - тя трябва да е сравнително
    близо до дома ви.
 4. Набавете си две игли и ги запойте към кабела на вашия телефон.
 5. Иглите се забиват от двете страни на кабела, излизащ от телефонната кабина.
 6. След Деянието, извадете иглите. Не остават никакви следи!

 7, 8, 9, 10: ВНИМАВАЙТЕ В КАРТИНКАТА !


Очаквайте във следващия брой:
---
Doctor Crime: "Как да фалшифицираме VISA кредитна карта"



|-----------------------------------------------------------------------------|
|                                                                             |
|   Р Е К Л А М А   *   Р Е К Л А М А  *  Р Е К Л А М А                       |
|                                                                             |
|                                                                             |
|  MicroComm - първият платен BBS в България (359-2-665793)                   |
|  --------------------------------------------------------                   |
|                                                                             |
| Всички цени са с 20 % намаление за закупилите D'Bridge до 1.1.2198 година   |
|                                                                             |
|                                                                             |
|       ИНФОРМАЦИОННИ УСЛУГИ                                                  |
|                                                                             |
|       1. Прочитaне на Microcomm Price List-а .................. For FREE!   |
|       2. Пoказване на индивидуална статистика ................. 1 лв.       |
|       3. Справка за най-добрите потребители на системата ...... 2 лв.       |
|       4. Справка за  останалите потребители на системата ...... 3 лв.       |
|                                                                             |
|                                                                             |
|       КОМУНИКАЦИОННИ УСЛУГИ                                                 |
|                                                                             |
|       1. Влизане в системата и въвеждане на името ....... 1.22 лв           |
|       2. Регистриране като New User ..................... 120 лв            |
|       3. Прочитане на logon новините .................... 20 ст. на новина  |
|       4. Времето е пари ............................ Само 89 ст. на минута. |
|       5. Излизане от системата - For FREE!                                  |
|                                                                             |
|                                                                             |
|       ПОЩЕНСКИ УСЛУГИ                                                       |
|                                                                             |
|       1. Пращане на съобщение до СисОп-а .................. 1 лв            |
|       2. Прочитане на съобщение в Local Area .............. 1 лв            |
|       4. Прочитане на съобщение в Echo Mail Area .......... 3 лв            |
|                                                                             |
|       5. Пращане на съобщение в EchoMail Area - левовата равностойност      |
|                                                 на 1 минута телефонен       |
|                                                 разговор със САЩ.           |
|                                                                             |
|       6. Стартиране на Offline Reader - безплатно за закупилите PE-2        |
|                                         от MicroCommm до 1.4.1997 година.   |
|                                                                             |
|       ТРАНСФЕРИРАЦИОННИ УСЛУГИ                                              |
|                                                                             |
|       1. Download ................................. 1 лев за 1 К-Байт       |
|       2. Download oт Borland Demo Area-та ......... For FREE!               |
|       3. Download от Engliah Erotic Text Area-та .. Срещу друг подобен текст|
|                                                                             |
|       4. Upload ................................... For FREE! (до 1.ян.1993)|
|                                                                             |
|       НАКАЗАТЕЛНИ САНКЦИИ                                                   |
|                                                                             |
|           1. За свръхдоза download ............. Bad user                   |
|           2. За забравяне на парола ............ 22 лева                    |
|           3. За излизане от системата с alt-h .. 05 лева и 10 дена Bad user |
|           4. Объркване на message областта                                  |
|              и пускане на молба за регистрация                              |
|              в Echo Mail area .................. 18 лева и 30 дена Bad user |
|           5. Регистриране под име-фантом ....... disconnect                 |
|           6. Обяснение в любов и прогонване                                 |
|              на user-и от женски пол ........... disconnect                 |
|           7. Upload на трoянски коне ........... disconnect                 |
|           8. Upload на вируси .................. disconnect                 |
|           9. Hack на системата ................. давам $198 на този, който  |
|                                         ми каже, как, the hell, става това? |
|                                                                             |
|                                                                             |
|   Минути за платена поезия                                                  |
|  --------------------------                                                 |
|   По поръчка на Microcomm                                                   |
|   -=-=-=-=-=-=-=-=-=-=-=-=-=-=-=-=                                          |
|   Рубриката води Трендафил Акациев                                          |
|                                                                             |
|      ОДА ЗА DownLoad-А                                                      |
|                                                                             |
|     Марули, марули, марули!                                                 |
|     Огромно зелено поле!                                                    |
|     Сред тях седи и се пули                                                 |
|     едно вдъхновено теле!                                                   |
|                                                                             |
|     Паси си теленце, паси си,                                               |
|     цветенца и свежа роса!                                                  |
|     Как искам, теленце, как искам,                                          |
|     и аз като теб да паса.                                                  |
|                                                                             |
|     О чудо на чудесата!                                                     |
|     Телето си отвори устата,                                                |
|     и с човешки глас проговори                                              |
|     "Купи си от Вени модем Motorola!"                                       |
|                                                                             |
|                                                                             |
|-----------------------------------------------------------------------------|

 Четиво с продължение: " Спомените на Диана.П "
 -=-=-=-=-=-=-=-=-=-=-=-=-=-=-=-=-=-=-=-=-=-=-=-

    ГЛАВА 19   Решителната схватка. Кръв и смърт.
    =-=-=-=-  -----------------------------------

            . . . . . . ..... ...
              . .  ...... ... . . .

       ... и от гърдите му бликна кръв.
    - Иванее - изрева Евгени.
    - Късно е, братко по съдба - промълви с последни сили Иван.
      Първия Вирусолог Беше Мъртъв!
    - Не, Еди, защо, защо - извика Диана - нали ти ми обеща да не убиваш ?!
    Dark Avenger се разколеба. Един страшно малък миг, едно едва доловимо
  трепване на ръката и това беше достатъчно за Веселин да насочи пистолета си
  и да стреля!
    Силуетът с маската се олюля. После падна.
    - Какво направихте Вие, Убийци - извика Диана - Вие го застреляхте!
  Вие застреляхте Dark Avenger! Убийци! Вампири! ВИРУСО-лоци !
    - Евгени, хрумна ми нещо - каза Веселин - давай по-скоро да си обираме
  крушите . . . .

    ГЛАВА 20  Епилог
    =-=-=-=-  ------

   Продължаваше да е черна нощ. И тишина. Зловеща тишина.
 Само в един далечен Софийски квартал близо до бившата бакърена
 фабрика, по една тъмна улица, бавно премина катафалка. На нея бяха
 натоварени телата на Dark Avenger и Иван. Дочуха се гласове.

 - ДА НЕ ИСКАШ ДА КАЖЕШ, ЧЕ ВЕСЕЛИН И ЕВГЕНИ СА СТРЕЛЯЛИ ПО МЕНЕ С ИСТИНСКИ
   ПАТРОНИ ??!!
 - Не се безпокой, Еди. Ти не видя ли как му трепереше ръката на нашия Веско!
   Единственото, което ме беше страх е да не се застреля сам, без да иска!
 - Е, сега всички сме щастливи. Ти намери най-бързия начин да избягаш
   от тези досадници, а аз съм мъртъв, ха-ха-ха. Сбогом братко!
 - Сбогом, каза Иван, след което слезе.
   Катафалката се отдалечи, после изчезна. Само някъде далече
   все още долиташе радостния смях на Диана. Нощта тепърва започваше.

   КРАЙ НА ПЪРВА ЧАСТ...

┌─────────────────────────────────────────────────────────────────────────────┐
│▓█▓█▓█▓█▓█▓█▓█▓ В И Р У С   З А   В А С ▓█▓█▓█▓█▓█▓█▓█▓█▓█▓█▓█ брой 5 █▓█▓█▓█│
│─────────────────────────────────────────────────────────────────────────────│
│                                                                             │
│  Редакционна колегия:   "Virus for you" support BBSes in Sofia, Bulgaria:   │
│ ----------------------  -------------------------------------------------   │
│  Darth Vader (tm)       ┌───────────────────────┬─────────────────────────┐ │
│  Dr. Assan Sharalan     │ Pooh BBS  (2:359/112) │ InnerSoft   (2:359/105) │ │
│  NEKO                   │ InfoLink  (2:359/108) │ Paradox BBS (2:359/104) │ │
│  The Head               │ VirBus.BG (2:359/110) │ Tor Jordan  (2-221-420) │ │
│  Kenneth Zax            └───────────────────────┴─────────────────────────┘ │
│  Pooh's SysON 'n SysOFF                                                     │
│                           [    POOH BBS (2:359/112) : Kosio Spirov    ]     │
│    Адреси на редакцията:  [   VIRBUS.BG (2:359/110) : Kosio Spirov    ]     │
└═════════════════════════════════════════════════════════════════════════════┘

  Този компютърен вестник е създаден единствено с цел да доставя удоволствие
на хакерите и може да се разпространява свободно само в автентичен вид.
Внимание!  Пиратите не позволяват да се извършва никакво пиратство спрямо тях!
Не се разрешават  АБСОЛЮТНО  НИКАКВИ  препечатки без съгласието на редакцията!
За сведение на разните мераклии и особено на вестник "Стандарт", всички броеве
на "Вирус за Вас" са писани пред свидетели и подлежат на протекция дори според
сегашното калпаво законодателство за защита на авторското право!

Забележка: Ако имате още някакви претенции или пък рекламации и оплаквания,
- --       можете да ги изпращате на следния адрес:                       -- -
- --                                                                      -- -
Vesselin Vladimirov Bontchev          Virus Test Center, University of Hamburg
Tel.:+49-40-54715-224, Fax: +49-40-54715-226      Fachbereich Informatik - AGN
** PGP public key available on request. **   Vogt-Koelln-Strasse 30, rm. 107 C
e-mail: bontchev@fbihh.informatik.uni-hamburg.de    D-2000 Hamburg 54, Germany
