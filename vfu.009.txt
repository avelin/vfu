┌─────────────────────────────────────────────────────────────────────────────┐
│  В И Р У С   З А   В А С   независимо файлово издание    брой 9   20.7.1993 │
└─────────────────────────────────────────────────────────────────────────────┘
 Ако ходиш при сисопа, приготви си тежка сопа...                  22575 Bytes



   ▄═─═─═─═─═▄═▄═                                    ▄═─═─═─═─═▄═▄═
 ░▀░▄  V.F.U.  ▀░▄░    Новини за програмистите    ░▀░▄  V.F.U.  ▀░▄░
  ═▀═▀═─═─═─═▀═▀═                                  ═▀═▀═─═─═─═▀═▀═

        Според осведомени източници в MicroCOMM International, фирмата
Borland е разработила нов дизайн за дистрибутивните си дискети...
От първи октомври 1994 година, първата дискета от инсталационния пакет
на Borland Pascal, ще притежава етикет от тънко фолио с прозрачно пластмасово
покритие... Под импровизираното огледалце ще стои малък син надпис:

        "Borland New User Interface 2 -- преди началото на инсталацията,
и съответното пъхане на дискетата във флопито, е желателно потребителите
на Borland Pascal да направят справка в огледалото, поставено на лицевата част
дискетата... Така те ще могат да видят, кой не знае да програмира на C"

                               ++++++


   ▄═─═─═─═─═▄═▄═                                          ▄═─═─═─═─═▄═▄═
 ░▀░▄  V.F.U.  ▀░▄░    Новини от Софийския Университет   ░▀░▄  V.F.U.  ▀░▄░
  ═▀═▀═─═─═─═▀═▀═                от  Ник.В.              ═▀═▀═─═─═─═▀═▀═


        Студентите от софийския университет "Св. Климент Охридски" отново
стачкуват! Стачката е символична, но заплахата е тя никога да не прерасне
в ефективна...

        Стачниците поставят следните условия:

        - Преподавателите да преподават само това, което наистина трябва
да бъде преподавано от преподавателите.

        - Студентите да се явяват на изпит само когато поискат и да получават
отлични оценки само когато сметнат това за наложително.

        - Преподавателите да черпят всеки явил се на изпит студент /респективно
студентка/ с капучино, газирана вода, шоколадова вафла и клечка за зъби.

        - Половината институти да се преименуват в университети, а другата
половина - в академии.

        - За всеки студент да бъдат осигурени в общежитията по стая, спалня,
хол, кухня, Г-образен коридор и четири тефлонови тенджери.

        - Бъдещият министър на висшето образование да се извини на българските
студенти, че не е извършил никакво престъпление.

        СДС подкрепя студентите, но решително се разграничава от техните
искания... Досега обществени гаранти на стачката са станали следните
политически организации:

        * Партия на канибалите в България (ПКБ)
        * Независимо дружество на старите моми
        * Независим клуб на любителите на френското сирене..
        * Кръг "29 на квадрат"
        * Клуб на незаконно оцелелите след енергийната криза.
        * Независима комисия за защита правата на всички независими комисии
        * Формация за производство на деформации.

        Фракцията на радикалите в стачния комитет е окупирала студентския
ресторант и върши в него алкохолни екстремизми.

                               ++++++



   ▄═─═─═─═─═▄═▄═                                     ▄═─═─═─═─═▄═▄═
 ░▀░▄  V.F.U.  ▀░▄░   Новини от медицинските среди  ░▀░▄  V.F.U.  ▀░▄░
  ═▀═▀═─═─═─═▀═▀═     (жълта хроника)                ═▀═▀═─═─═─═▀═▀═

        Сътрудникът на централната лаборатория по компютърна венерология,
братът на всички потребителки, покорител и покровител на женските сърца
д-р А.Шарланджиев, търпи непрекъснат напредък в личните си увлечения...

        Първоначалното  му хоби беше свръхбързата сателитна комуникация...

        След товa се насочи към InterNet поща, X.25 и Булпак.

        След това премина на Fido-мейлиране с V-Fast модеми...

        На следващата стъпка, Асен реши да остане във Fidonet, но си
ъпгрейдна модема от V-Fast до 300 бодов радиомодем... Статуса му във
Fidonet скочи от node, до Point на 350/12...

        Следващата крачка, беше отказ от компютри и комуникация посредством
радиостанции и уокита...

        В момента А.Шарланджиев усилено изучава морзовата азбука. Успех, Асене...

                               ++++++


   ▄═─═─═─═─══▄═                                   ▄═─═─═─═─═▄═▄═
 ░▀░▄  V.F.U.  ▀░▄░  Из спомените на МИК КРашев  ░▀░▄  V.F.U.  ▀░▄░
  ═▀═▀═─═─═─═▀═▀═                                 ═▀═▀═─═─═─═▀═▀═

        Днес направих нови тестове на великия Ultra Compressor 2...
Напъхах си в едно .UC2 цялата колекция със Grasp-ове...
Получи се общо един мегабайт..

        Замазах 1 К и разархивирах със Error Recovery. Пуснах грасповете,
всички до един тръгнаха...

        Замазах 10 К и отново разархивирах със Error Recovery. Пуснах пак
грасповете, ааах, пак всички до един тръгнаха... Ух, че бюст има тази мадама...

        Замазах 100К и отново разархивирах със Error Recovery. Пуснах пак
грасповете, леле, пак всички до един тръгнаха... Това не е възможно, не,
наистина не е възможно.. Как може очите и да са толкова сини...

        Замазах 500К и отново разархивирах със Error Recovery. Пуснах пак
грасповете, леле, пак всички до един тръгнаха... Ах, какви прекрасни къдрици...

        Замазах целия файл и пак дадох Error Recovery.... Тръгнаха... Тръгнаха...
О, не!

        Изключих компютъра, грасповете пак продължиха да вървят... О, скъпа,
ти ли си била това, бе? Къде са ми грасповете???

                               ++++++


         ▄═─═─═─═─═▄═▄═                   ▄═─═─═─═─═▄═▄═
       ░▀░▄  V.F.U.  ▀░▄░   Малки Обяви  ░▀░▄  V.F.U.  ▀░▄░
        ═▀═▀═─═─═─═▀═▀═                   ═▀═▀═─═─═─═▀═▀═

        Ще работим пак, когато Митко се върне.
Вени...

        Търся си регион.
Анри

        Търся си BBS.
Ники Горчи-вов.

        Търсим си Антон Коинов.
B.FUCK и BG.FUCK

        Търсим си доменйн.
FidoCLASSIC

        Търся си читанка за първи клас... Трябва ми само страницата със кирилицата...
Калин

         Не съм виновен за бомбата в зала Универсиада... Целта беше Кит-Ком...
Косьо

                               ++++++



   ▄═─═─═─═─═▄═▄═                              ▄═─═─═─═─═▄═▄═
 ░▀░▄  V.F.U.  ▀░▄░    Открита декларация     ░▀░▄  V.F.U.  ▀░▄░
  ═▀═▀═─═─═─═▀═▀═                             ═▀═▀═─═─═─═▀═▀═

        До всички потребители на MicroCOMM iBBS.

        От: Константин Спиров, сисоп

        Уважаеми юзери... Ако решите да възползувате от изконното си право да
хакнете системата ми, влизайки с моя account, престанете да използвате:

        SnowWhiteSnowWhiteOhLadyClear

        Просто паролата ми вече е по-дълга...


                               ++++++


   ▄═─═─═─═─═▄═▄═    Проект на редакцията на "Вирус за Вас"   ▄═─═─═─═─═▄═▄═
 ░▀░▄  V.F.U.  ▀░▄░       Новата NODELIST-а на Net350        ░▀░▄  V.F.U.  ▀░▄░
  ═▀═▀═─═─═─═▀═▀═                                            ═▀═▀═─═─═─═▀═▀═

Zone,2,Europe_etc,Finland,Ron_Dwight,358-0-2983308,9600,CM,MO,V32b,HST,V42b,XA
;
Region,35,Bulgaria,BG,Sofia,<TO_BE_COLLECTED>,359-2-224635,2400,MO,XA,V42B
;
;A FidoNet Nodelist for Friday, July 24, 1994 -- Day number 563 : 64914
;S      Latest NET350 nodelist
;
Host,350,SofiaNet,Sofia_Bulgaria,Dimitar_Ganchev,730534,9600,CM,XA,V32B,V42B
V ,1,CITcom,Sofia,Dimitar_Ganchev,359-2-700259,9600,CM,XA,V32,V32B,V42B
Pvt,30,Vitosha_Radio,Sofia,Igor_Markovski,-Unpublished-,2400,XX,MO,MNP
Pvt,67,Tangra_Radio,Sofia,Cyril_Marickov,-Unpublished-,2400,XX,MO,MNP
Pvt,71,Radio_FM_Plus,Sofia,Konstantin_Tilev,-Unpublished-,2400,XX,MO,MNP
Pvt,72,Radio_Free_Europe,Sofia,Rumjana_Uzunova,-Unpublished-,2400,XX,MO,MNP
Pvt,74,Kanal_Plus,Sofia,Kevork_Kevorkjan,-Unpublished-,2400,XX,MO,MNP
Pvt,75,Dojcha_Vele_MAIL SERVER,Sofia,Dejan_Seenberg,-Unpublished-,2400,XX,MO,MNP
Pvt,77,Darik_Radio,Sofia,Rumen_Ivailov,-Unpublished-,2400,XX,MO,MNP
Pvt,78,Radio_99_Mail_System,Sofia,Stephan_Indian,-Unpublished-,2400,XX,MO,MNP
Pvt,79,BBC_BBS,Sofia,Patrisha_Mainsmith,-Unpublished-,2400,XX,MO,MNP

         Б.Р. Нека сериозно се замислим над този проект. Дадената
система има следните предимства:

        1. Възможност, за продаване на DB, на още много, много места.
        2. Популяризиране на EMAIL-a сред софийските медии.
        3. Никой няма и да забележи, ако централния mail server забие.

                               ++++++



   ▄═─═─═─═─═▄═▄═                             ▄═─═─═─═─═▄═▄═
 ░▀░▄  V.F.U.  ▀░▄░   Най-нова мърфология    ░▀░▄  V.F.U.  ▀░▄░
  ═▀═▀═─═─═─═▀═▀═                             ═▀═▀═─═─═─═▀═▀═
                     Събрал Деян Касап-ов
                     С коментари от Григор Гачев


-=≡ Ако нещо може да се обърка, то се обърква.
    (За пълното объркване е нужен поне реален социализъм !)

-=≡ Усмихни се ... утре ще бъде по-лошо.
    (... а вдругиден още повече.)

-=≡ Всичко се поврежда изведнъж.
    (...и с трясък !)

-=≡ Когато нещата се подобряват, нещо ще се влоши.
    (включително и най-лошото)

-=≡ Ако някой изтърве нещо, всеки ще го ритне, но никой няма да го вдигне.
    (Hе се отнася за $ !)

-=≡ Който се смее последен ... навярно не е разбрал вица.
    (Или държи досиетата.)

-=≡ След грешна корекция е невъзможно да се възстанови началното положение.
    (Hе е необходимо - то също е грешно.)

-=≡ Прекият път е най-дългото разстояние между две точки.
    (Особено ако трябва да го прокарате вие.)

-=≡ Hещата се влошават под натиск.
    (След което се счупват.)

-=≡ Hищо не изчезва.
    (освен човечеството...)

-=≡ Ако нещо изглежда лесно, е трудно.
    Ако нещо изглежда трудно, е направо невъзможно.
    (Ако е невъзможно, се залага в петилетния план.)

-=≡ Всеки има план, който никога няма да стане.
    (Но затова пък всеки усъвършенства плана си непрекъснато.)

-=≡ 90% от всичко е боклук.
    (А останалите 10% - смет.)

-=≡ Hикога няма да намерите нещо, докато не го замените.
    (След като го замените, ще го загубите.)

-=≡ Първи закон на бриджа: Винаги е виновен партньора.
    (Той също мисли така.)

-=≡ По другото платно колите се движат по-бързо.
    (ако имат бензин)

-=≡ Hикога не спорете с глупака - хората може да не разберат разликата.
    (Или, ако я разберат, ще е не във ваша полза.)

-=≡ Когато се съмнявате, мънкайте.
    (Когато сте сигурни - също.)

-=≡ Времето е пари.
    (Особено когато трябва да ви ги върнат...)

-=≡ Предметът пада така, че да стори най-голяма беля.
    (Както и държавникът !)

-=≡ Колкото повече комуникации, толкова по-малко връзки.
    (И обратното.)

-=≡ Hе можете да паднете от пода.
    (Hо подът може да пропадне !)

-=≡ Всяка работеща програма е остаряла.
    (Всяка неработеща обаче е чисто нова.)

-=≡ Ако една програма е полезна, тя трябва да се промени.
    (И то точно в полезната й част.)

-=≡ Ако една програма е безмислена, то трябва да се документира.
    (И това трябва да го свършите непременно и точно вие.)

-=≡ Всяка програма расте, докато запълни наличната памет.
    (След което продължава.)

-=≡ Hабирането на опит расте с направените повреди.
    (Когато развалите всичко ставате експерт.)

-=≡ Когато всичко се скапе, прочетете инструкцията.
    (Тя ще ви каже как сте го скапали.)

-=≡ Колкото повече живея, толкова повече си обърквам живота.
    (Не се безпокой - няма да е за прекалено дълго.)

                               ++++++


  ▄═─═─═─═─═▄═▄═                          ▄═─═─═─═─═▄═▄═
░▀░▄  V.F.U.  ▀░▄░    Незабравимо       ░▀░▄  V.F.U.  ▀░▄░
 ═▀═▀═─═─═─═▀═▀═                          ═▀═▀═─═─═─═▀═▀═

              Некои съображения за плешивостта, бирата и
             великото дело на  Св.св.Кирил и Методий


        Б.Р. Редакцията на VFU прецени, че точно сега, по времето, когато
в нашите среди дискусиите около кирилицата отново избухват с пълна
сила, май е време да си припомним този златен текст...
Всъщност, някои хора от доста време се чудиха, защо в NET350,
процентът на плешивите е толкова голям, а във FIDO-CLASSIC той
клони към нула. Ето го отговора:


                                   "Скубя се, значи съществувам"
                                                             АЛФ


   "Слушайки горната фраза от устата на любимеца на децата и
вдетинените програмисти Алф, ме осени прозрение. За разлика от
некои известни личности,на мен не ми се яви в съня ангел божи.
Явиха ми се наяве двама български хардуеристи - видният философ
на електронните науки Косьо Филипов и идеологическият и туристи-
чески водач на нашето малко общество Чавдар Ленев.
    Всеки Истински Програмист и/или привърженик на ПУПРЗ (о)
вече разбира, че за останалото е виновна бирата.
    Като светкавица пробляснаха в очите ми две плешиви темета.
И аз си зададох въпроса, защо при общоизвестното благотворно
влияние на бирата върху целокупния човешки организъм, тези двама
титани на поялника и бирата все пак съществуват /т.е. скубят се
прогресивно/. Решението дойде от само себе си. Тъй като цялото
народонаселение върви възродено към (отново) светлите бъднини,
очевидно са намесени пресветите братя Св.св.Кирил и Методий.
    Залитайки към поредната бира аз /за да не падна/ се вкопчих в
седемнайсетичния си калкулатор и отпивайки бира, засмятах със
скорост шест клавиша в секунда (бате Крей патки да пасе).

    Ето и една груба рекапитулация на онази вечерна смятаница:
    - двамата ми приятели са по около двадесет години в бранша;
    - в България съществуват по груба преценка поне пет (почти)
      узаконени подреждания на иначе малкото на брой букви в
      кирилицата;
    - на приятелите ми им се е налагало досега да кирилизират
      средно единадесет принтера, три операционни системи, шест
      нови типа машини и четиридесет етикета от бира годишно;
    - в следствие аксиомата за универсалната несъвместимост на
      хардуера и закона за всемирната гадост, всяка следваща
      кирилизация е била с 8% по-трудна и с 40% по-неприятна от
      предходната;
    - за кирилизирането на една буква от азбуката отиват 13 бита,
      3 бири и 62 косъма от косата (а буквите впрочем са 32 - да
      не забравяме модните доскоро "Э" и "Ы");
    - някои началници не харесват първия вариант на шрифта. Други
      смятат, че не само в подредбата, но и по външния вид се
      различават ДКОИ от КОИ-8 например;
    - а какво ще кажете за принтер, който възприема главна буква
      на кирилица като символ за нов ред;
    - цялата тази бъркотия удря между другото и в сортировката;
    - естествено косата в началото само побелява; да ама после се
      скубе.

    Аз спрях тук със сметките, тъй като калкулаторът ми прегря и
изкара резултат 23э7ъ седемнайсетично, дадох му бира и той спря
съвсем.
    Но калкулатор не ми и трябваше. Два отговора блестяха пред мен.
    Накрая решихме да излезем с една прокламация,с един обединяващ
програмисткото братство и просветителите апел :
"Свети Братя, нека минем на глаголица, а !? Ще си узаконим само
една подредба.А и буквите са малко - колкото бутилките в каса бира!"
    Викахме.
    Обаче не би. Само кварталният се заинтересува, ама той бил
легитимен само по ГОСТ.

                 Инициативен комитет "Св.св.БДС,ГОСТ,ASSA,DIN и пр."

P.S. На сутринта изпихме по четири аспирина.

                          Записал /по БДС/ между бирите: Джек Сиди"


                               ++++++


     ▄═─═─═─═─═▄═▄═                           ▄═─═─═─═─═▄═▄═
    ░▀░▄  V.F.U.  ▀░▄░    Минути за поезия   ░▀░▄  V.F.U.  ▀░▄░
     ═▀═▀═─═─═─═▀═▀═                          ═▀═▀═─═─═─═▀═▀═
                          DOOM (C) 94, ВесO

Страшният грохот на боя утихна... Ярост и ужас пулсира в гърдите.
Скоро последният SOS стихна - ясно, останал си сам сред скалите !
"Сбогом, приятели !" - всички измряха, демони адски дружината смляха...
"Сам ще ги смачкам, ще търся разплата, аз съм последният шанс за Земята !"

Влага и мрак, само факла присветва... пръста на спусъка нервно потрепва.
Там - зад завоя го чака засадата, но ще се справи ли той с изненадата...
Минава им в гръб и намира пролуката, тихо и точно насочва базуката...
Десет изчадия - туй са му целите, само да стигнат веднъж до варелите...
Ето - пристигнаха вкупом "момчетата",
"Fuck ya, bad user-и",  пуска ракетата...
Трясъци, мозък, кръв, рев, чудеса... вред се разплескват горящи меса...
Жежка вълна блъсва здраво героя, изстрел за миг го изкарва от строя...
Засада в гръб! ... той отскача, обръща се
и...плазмен залп към мутанта завръща се...
Жуж' генератора - плюй мегаватите: демони, много ще има да патите!
В призрачни мълнии плазмата свети - всичко помита, сисопа се кефи!
Към друга глутница вече на път е... В уокмена "Slayer" до дупка надут е.
Вече не гледа че има засади - хвърля се в тях и червата им вади...
Изрод летящ се разпада опечен, адски смърдящ е секрета му течен,
пада, изскачат му с плясък очите - кървави топки - пихтии разбити...
Розови гадове тичат насреща му - той със резачката дива посреща ги.
Чака за миг и изскача зад дигата - зъби и черепи мачка веригата...
Мъртви са - даже минута не мина. Цял е окъпан във кръв и урина.
Вече е тихо - бяха изклани те. Хвана пакет и превърза си раните.
Цялата сграда е вече почистена - супер се справи - това си е истина !

Лоени свещи, тайни бутони, "Kill or be killed !" - сурови закони...
Стреля безчет. Прекалява със бомбите. Лъха на кръв и на смърт в катакомбите.
( Цяла нощ стреляш - не хапваш, не лягаш - правиш боза, PCTOOLS-a прилагаш)
Сграда след сграда - завинаги наши са! Гадове идват, но повече плашат се...
Въпреки първото лошо предчувствие, страхът се обърна във самочувствие.
Схватки последни - пещ, радиация. Ярост и мъст - BG.FUCK-демонстрация.
Адският паяк след стреляне точно, с лук и картофи опечен бе срочно...
Край ! Той единствен е жив на Луната - с труд си изкара билет за Земята.
В розови мисли се впусна за вкъщи - там ще е празник - сисопът се връща !

Ще ритне котака, ще гушне любимата, после в Хавай ще заминат и тримата...


 ▄═▄═▄═▄═▄═▄═▄═▄═▄═▄═▄═▄═▄═▄═▄═─═─═─═─═▄═▄═▄═▄═▄═▄═▄═▄═▄═▄═▄═▄═▄═▄═▄═▄═▄═▄═▄═▄
░▄░▀░▄░▀░▄░▀░▄░▀░▄░▀░▄░▀░▄░▀░▄  V.F.U.  ▀░▄░▀░▄░▀░▄░▀░▄░▀░▄░▀░▄░▀░▄░▀░▄░▀░▄░▀░░
 ═▀═▀═▀═▀═▀═▀═▀═▀═▀═▀═▀═▀═▀═▀═▀═─═─═─═▀═▀═▀═▀═▀═▀═▀═▀═▀═▀═▀═▀═▀═▀═▀═▀═▀═▀═▀═▀═

    Редакционна колегия:   "Virus for you" support BBSes in Sofia, Bulgaria:
    -─-─-─-─-─-─-─-─-─-─   -─-─-─-─-─-─-─-─-─-─-─-─-─-─-─-─-─-─-─-─-─-─-─-─
     KSpirov              ┌───────────────────────┬─────────────────────────┐
     DarthVader           │ MicroCOMM iBBS        │ InnerSoft BBS           │
     HHBeelzebub          │ XaX World BBS         │ C++ Support BBS         │
     KickRashev           │ Open Market BBS       │ ToreNET BBS             │
     G.Гачев              │ SF&F BBS              │ InfoLink BBS            │
     Doctor Sharralan     │ ACSON BBS             │ ASM Support BBS         │
     ВesoAntiBonchев      └───────────────────────┴─────────────────────────┘

                          Адреси на редакцията:

                     MicroCOMM iBBS: Sysop
                            Fidonet: Grigor Gachev
                       Fido-Classic: Konstantin Spirov
                             OM BBS: Kosio, Zezo, Alf
                            Канал 7: Assen



      ▄═─═─═─═─═▄═▄═                    ▄═─═─═─═─═▄═▄═
    ░▀░▄  V.F.U.  ▀░▄░    ОЧАКВАЙТЕ:   ░▀░▄  V.F.U.  ▀░▄░
     ═▀═▀═─═─═─═▀═▀═                    ═▀═▀═─═─═─═▀═▀═


      Новите книги на издателска къща "Вирус за вас"

      1. Да бъда или да не бъда (във nodelistata на Fido) -
философски трактат, написан от софийските системни оператори:
К.Жорданов, С.Стефанов, К.Спиров, Б.Бонев и С.Влахов.

      2. "Наръчник по взривна техника - нови методи за гърмене на RS".
Автори - Иван и Косио. За успешното изучаване на методите в книгата,
се препоръчва наличието на V-Fast модеми.

      3. "Как да НЕ инициализираме свръхбързи модеми" - от К.Спиров и С.Влахов.
Книгата включва множество подробно описани и илюстровани методи и хватки
по които един модем трябва да се държи, за да не падне на земята.

      4. Нови методи за сваляне на регионален координатор -
еротичен трилър от неизвестен автор.





      ▄═─═─═─═─═▄═▄═                          ▄═─═─═─═─═▄═▄═
    ░▀░▄  V.F.U.  ▀░▄░    Tagline на броя   ░▀░▄  V.F.U.  ▀░▄
     ═▀═▀═─═─═─═▀═▀═                         ═▀═▀═─═─═─═▀═▀═

 ... Ако нямаше C, щеше да има PAS.AL, BASI. i .OBOL


-----------------------------------------------------------------------------
 * Ориджин МикроКом ББС, Нет 3500, Рег 35, (2:Алл/Алл.Алл@Фидо-Классик.ОРГ)

Кратък речник на използуваните термини в предишния ред)
<Бай В.Марковски и Д.Ганчев, всички права запазени>

Ориджин: Термин, специфичен преди всичко за програмата Д'Бридж. Използува
         се за указване, името на системата, работеща под Д'Бридж в която
         съобщението е написано от потребителя и тоснато от Д'Бридж или
         пък е написано локално от сисопа с ДБ-ед. и тоснато съответно от
         Д'Бридж. По този начин, другите системи, работещи под Д'Бридж,
         могат да прочетат въпросния ред, сложен от Д-Бридж. Този трик
         е използуван преди всичко при операцията "Пустинна буря" и е
         изиграл не малка роля за загубата на Садам Хюсейн от Europian
         Cyberнетикс.

МикроКом: Система, която навремето работеше под Д'Бридж...

Алл: Някои национални нихилисти, пишат ALL. Ние, обаче сме патриоти,
     помнещи своите корени и никога не бива да забравяме, великото
     Кирило-Методиево дело. Друг вариант е думичката "Всички"

Фидо-Классик: Нелегална мрежа на няколко съмнителни личности... Причината,
              поради която мрежата е нелегална,  че не е регистрирана в
              Europian Cyberнетикс (както е известно това е фирмата,
              на която дължим Д'Бридж...)

ББС: Бюлетин-Борд система. Някои национални нихилисти пишат BBS.

Нет: Някои национални нихилисти пишат Net.

Рег: Njakoi nacionalni nihilisti pishat Reg... O, szyhaljawam, pak
toyi proklet drajwer... Ja bzryo da dowzrsha rechnika predi da e
stanala njakoja belja. (Ot druga strana, wse pak, ako poglednem na
neshtata globalno i filosofski, njama prichina, poradi kojato,
edin dobyr drajwer na kirilica, instaliran ot edin obiknowen, skromen
i inteligenten chowek, kakywto sym naprimer az, Veni, njama osobena
prichina, poradi kojato wyprosnijat drajwer za kirilica bi mogyl da zabi

*Buffer Overflow*

