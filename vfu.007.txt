
▄██▄   ▄██▄  ▄█▄  ▄████████▄  ▄██▄   ▄██▄  ▄███████▄	▄▄   ▄██▄   ▄██▄   ▄██▄
████   ████ █████ ███▀	 ▀███ ████   ████ ████▀ ▀████  ████  ████   ████   ████
████   ████ █████ ███▄	 ▄███ ████   ████ ▀█████▄▄     ████▄▄████   ████   ████
▀███▄ ▄███▀ █████ █████████▀  ████   ████    ▀▀█████▄  ▀█████████   ████   ████
 ▀███████▀  █████ ████ ▀████▄ ███████████ ████▄ ▄████	     ████   ███████████
   ▀███▀     ▀█▀  ▀██▀	 ▀██▀  ▀███████▀   ▀███████▀	     ▀██▀    ▀███████▀

█▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀▀█
█  В И Р У С   З А   В А С   независимо файлово издание    брой 7  01.01.1993 █
█▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄█



	     Истината за деня "Х"
	   =-=-=-=-=-=-=-=-=-=-=-=-=
	     Редакционен Коментар

|---------|
| 1. Увод |
|---------|
   Както пише в един казионен вестник, преди около седмица сондажната бригада
за капиталистически труд пробила дупка в земята край Павликени и от дупката
бликнала обнадеждваща течност. Световните агенции се залели от съобщения, а
сондажниците се уляли от трудов алкохолизъм.
   Защото се оказало, че е достигнат не нефтодобивен участък, а 50-тонна
линия на павликенския "Винпром".
   След изпиване на виното, сондажната бригада бучила многократно земята в
същото многообещаващо направление, но не открила нищо повече. На следващия
ден, иначе стабилната фирма "Винпром - Павликени" обявила фалит.

|------------------|
| 2. Конспирацията |
|------------------|
   Няколко дена след това важно събитие, в квартира, пожелала адресът и
да остане неизвестен, се състояла конспиративна среща между представител
на БКП-о, пожелал да остане анонимен, и представител на LCV, пожелал името
му да остане в историята, но желанието му не било удовлетворено от Историята.
Разговорът с тях протекъл в конструктивен дух и не завършил с физическа
саморазправа. Не е ясно какво са си говорили, ясно е само, че въпросната
конспирация имала фатални последствия за БКП-о.
   Следващото заседание на Партията на българските компютърни пирати било
проведено в компанията на три каси бира и две бутилки мастика, но от масата
отсъствало Павликенско вино. Може би поради тази причина конспираторите
успели и  Б К П ( О )  С Е  Р А З Ц Е П И !

|------------------|
| 3. Разцеплението |
|------------------|
   След Изпиване на бирата, възникнаха множество процедурни спорове,
относно трите бутилки ракия, в следствие на което БКП-о се разцепи
на BCP/IP (Bulgarian Computer Pirates / Intelligent Pirates), BHC (BG
Hackers Club), и БКП(орт) (Български компютърни пирати - ортодоксални).
  БКП(орт) се разцепи на БКП /тъгуване за Правците/, БКП /независими/ и
Български Компютърни Пирати /бой по вирусолозите/.
  БКП /независисими/ се разцепи на БКП /по-независими/, БКП /най-независими/,
БКП /суверенни/ и БКП /самостоятелни/.
  Български Компютърни Пирати /бой по вирусолозите/ се саморазпадна поради
съществени противоречия по въпроса за бойния инструмент и честотата на
боевите удари.
  БКП /тъгуване по Правците/ се разцепи на БКП /Тъгуване по Осмиците/,
БКП /Тъгуване по Правец-16/ и БКП /Тъгуване по сърпа и чука/.
  БКП /Тъгуване по сърпа и чука/ се разпадна на БКП /сърп/ и БКП /чук/.
  БКП /чук/ се разпадна на БКП /чук за компютрите/ и БКП /чук по bad user-ите/.
  БКП /сърп/ се разпадна на БКП /тъгуване по Геваро-Троцко-Маоизма/ и
БКП /нека да е лято/.
  БКП /тъгуване по Правец-16/ се разпадна на БКП /искрено тъгуване/ и
БКП /фалшиво тъгуване/. БКП /фалшиво тъгуване/ се разцепи на БКП /комедия/,
БКП /трагедия/, БКП /театър на абсурда/ и БКП /хай-ку/.
  БКП /независими/, БКП /по-независими/ и БКП /най-независими/ се сляха
в една организация наречена ББB-KKK-ППП.
  БКП /тъгуване по Осмиците/ се разцепи на БКП /Тъгуване със сълзи/,
БКП /тъгуване с трогателно цвилене/ и БКП /Apple/.
  БКП /суверенни/ успя да разцепи БКП /самостоятелни/ на БКП /само/ и
БКП /стоятелни/, асимилира в себе си БКП /стоятелни/ и възстанови старото
БКП-о, под името БКП /истинско/. Само за десетина минути, обаче,
БКП /истинско/ се разпадна на БКП /Оригинално/, БКП (с), БКП /автентично/,
БКП /Действително/ и БКП /Фактическо/.
  BHC се разцепи на BHC /Anti Alphawin/, BHC /Anti ShareWare/,
BHC /only AFD/ и BVMC (Bulgarian Virus Makers Club).
  BCP/IP се разцепи на BCP/VIP (very intelligent pirates) и BCP/Wz (Wizards).
  BVMC се разцепи на BVMC /boot/ и BVMC /stealth/.
  BVMC /stealth/ и BCP/Wz се сляха в КМ (Клуб на Мерлин).
  КМ (Клуб на Мерлин) се вля в БКП /apple/.

  В момента, когато нашия кореспондент припадна, пъпкуването продължаваше.
Последното решение, което той успя да зафиксира, бе образуваните дотогава 27
партии на българските компютърни пирати да излязат на предстоящите избори
за местни органи на властта с 32 самостоятелни листи.

|------------------------|
| 4. БКП-о отново единна |
|------------------------|
   Когато нашият кореспондент се свести, се оказа, че всички току-що
изброени организации са се обединили и образували отново БКП-о.
Причина било полученото сведение, че в Лабораторията по Компютърна
Вирусология при БАН са укрити с цел спекула 500 бутилки Павликенско
Сухо вино отпреди фалита на "Винпром-Павликени."
  Веднага бе съставен план, целящ завземането на Лабораторията по
Компютърна Вирусология:

		    ПЛАНЪТ ЗА ДЕНЯ dX
		    =-=-=-=-=-=-=-=-=

  Поради съображения за секретност, списание "Вирус за Вас" не може
да обнародва самия план, но публикува цитати от вестници, отразяващи
евентуалното протичане на плана:

|------------------------------------------|
| Вестник "Демокрация". Дата (ден dX - 73) |
|------------------------------------------|
  "ЦЕНТРАЛНАТА ИЗБИРАТЕЛНА КОМИСИЯ насрочи новите избори за Народно Събрание
за след два месеца. Изненада представлява решението на комисията да повери
обработката на изборните резултати на никому неизвестната софтуерна къща V.F.U.
  - Знам, че нашето решение ще изненада доста хора - заяви председателят
на ЦИК пред журналиист на вестник "Демокрация".
  - Истината е съвсем проста - софтуерна къща V.F.U. ни предложи оферта на
десеткратно по-ниска цена при гарантирано качество.

|----------------------------------------|
| Вестник "24 часа". Дата (ден dX - 11 ) |
|----------------------------------------|
  "През последните 24 часа международните информационни агенции се заляха
от съобщения за сензационните изборни резултати в Република България ..."

  "РЕЗУЛТАТИТЕ СА АВТЕНТИЧНИ - твърди програмист от Софтуерна Къща V.F.U."

  "СТАНАХА ИЗВЕСТНИ И КРАЙНИТЕ ИЗБОРНИ РЕЗУЛТАТИ:

	   Съюз на Демократичните Сили - 3.96 %
      Българска Социалистическа Партия - 3.71 %
	 Български Демократичен Център - 3.12 %
	   Движение за Права и Свободи - 2.78 %
		       БЗНС /обединен/ - 2.67 %
			. . . . . . . . . . . .

  Въз основа на получените с помощта на информационната система резултати
при обработка на 100 % от секционните протоколи, Централната Избирателна
Комисия е упълномощена да заяви:
  Никоя политическа организация не е прехвърлила четирипроцентната
бариера в резултат на което никоя политическа сила не попада в Народното
Събрание. През следващите 4 години няма да има парламент."


|---------------------------------------|
| Вестник "24 часа". Дата (ден dX - 9 ) |
|---------------------------------------|
 "Четири години без парламент - каква радост!"

|------------------------------------------|
| Вестник "Демокрация". Дата (ден dX - 7 ) |
|------------------------------------------|
"Нима страната я очаква безвластие?"

|---------------------------|
| Всички вестници в деня dX |
|---------------------------|

"   Обръщение до Българския Народ

  Скъпи съотечественици,

  Тази сутрин в три часа - времето, когато от всички прослойки
на обществото само хакерите са будни до един, в Република
България беше извършен държавен преврат и управлението бе поето
от БКП-о - партията на Българските Компютърни Пирати.
  До този момент са успешно овладени министерствата на Вътрешните
работи, Правосъдието и Народната отбрана.
  Журналистите от телевизията, радиото и вестниците нямаше нужда
да бъдат овладявани - като видяха, че вече ние сме на власт, те
сами ни се предложиха.
  Молим гражданите да запазят спокойствие - транспорта, снабдяването
и комуникациите ще функционират нормално.
 Революционния комитет на Българските Компютърни Пирати назначава
временно правителство в състав редколегията на списание "Вирус за Вас"

|------------------------------------|
| Вестник "Вирус за вас", ден dX + 1 |
|------------------------------------|

  С постановление номер 1, временното правителство на БКП-о реши:

  - Вестниците "Демокрация", "Дума", "Труд", "24 часа".....
се сливат в едно единствено издание - вестник "Вирус за Вас"

  - Лабораторията по Компютърна Вирусология при БАН преминава
под прякото подчинение на Министерския Съвет...


|-----------------------------------------------|
| Вестник "Вирус за вас", 1 година след деня dX |
|-----------------------------------------------|
   Служителят в лабораторията по компютърна вирусология Иван Т.
официално обяви новата версия 4.12 на програмата CleanUp.
   В нея е вграден специално разработен модул, който проверява,
дали дадената програма не съдържа код, приличащ на вирус.
Ако файла е чист, потребителят си избира вирус и програмата
Cleanup го инсталира.

|-----------------------------------------------|
| Вестник "Вирус за Вас", 2 години след деня dx |
|-----------------------------------------------|
  "Днес на бившия площад "Александър Батемберг", сега площад
"Dark Avenger" се състоя празнична манифестация по случай
двегодишнината от деня dX, сложил начало на победоносното
управление на партията на Българските Компютърни Пирати.
  Десетки хиляди софиянци минаваха през площада, развяваха черни
байраци с любимия на всички череп и пееха революционни химни
на Anthrax, Guns'n Roses и Iron Maiden.
  В първите редици на шествието маршируваха 324-те щатни
служители на централния военен щаб на лабораторията по
компютърна вирусология. Техният шеф носеше голям червен
транспарант на който с големи букви бе написано:
  "ЗА НАШАТА СКЪПА РОДИНА - ВИРУСИ ВИНАГИ ЩЕ ИМА!"
  Наистина, има с какво да се гордее лабораторията по компютърна
вирусология! През двете години от своето обновление, тя произведе
567 PC вируса повече от заплануваното. Със своите 128 директни
телефонни линии, тя успя да крашира 3464 BBS-а, да пусне 978
троянски коне и да предизвика сериозно сътресение в световната
софтуерна индустрия. Запада загнива, а България просперира!
Браво, LCV! ....

|-----------------------------------------------|
| Вестник "Вирус за Вас", 3 години след деня dx |
|-----------------------------------------------|
   "По решение на ЦК на БКП-о, Външното разузнаване преминава под
прякото подчинение на Лабораторията по Компютърна Вирусология.
Според добре осведомен източник в Държавна Сигурност, сътрудници
на Лабораторията ще бъдат внедрявани в големите западни софтуерни
фирми с цел ускоряване на краха им."

|-------------------------------------------------|
| Вестник "Computer World", 7 години след деня dX |
|-------------------------------------------------|

  "Фирмата "Microsoft" днес обяви своя фалит. Стийв Джобз
се самоубива. Експерти смятат, че причината е в надигащата
се откъм България вълна от софтуерно пиратство."

|-----------------------------------------------|
| Вестник "Вирус за вас", 9 години след деня dX |
|-----------------------------------------------|
  "Програмистът Йордан Николов е осъден на две години затвор
за държавна измяна. Кода на написаната от него програма бил
прекалено четлив и оптимален, можел да послужи като обект за
чуждестранен шпионаж, смята Върховният Съд."

|--------------------------------------------------------------|
| Детски вестник "Добрият вирус Коко",  11 години след деня dX |
|--------------------------------------------------------------|
 "Нютон измислил закона за всеобщата гравитация след като на главата
му паднал един Apple 2E "

|-----------------------------------------|
| Вестник "Ритъм", 12 години след деня dX |
|-----------------------------------------|
  "Вчера в дискотеката към Българския Хакерски Клуб, бившата
зала номер едно на НДК, се проведе голям шоу-спектакъл с участието
на световно известния ди джей "DX-2".
  - Lock out, за вас, bad user-и - провикна се "DX-2" и почти
цялата публика си умря от кеф. Телата на умрелите от кеф бяха
откарани в крематориума със специално поръчани за целта камиони."

|--------------------------------------------------|
| Вестник "Computer World", 13 години след деня dX |
|--------------------------------------------------|
"Днес IBM най-после обяви своето решение да стане дистрибутор
 на Българската фирма ProSoft."

|--------------------------------------------|
| Вестник "European", 15 години след деня dX |
|--------------------------------------------|
"Днес е още един хубав ден за световната икономика!
 След продължителни преговори, Европейската общност
 най-после бе приета за асоцииран член на България!
"

|-----------------------------------------|
| Списание "Байт", 38 години след деня dX |
|-----------------------------------------|
" Днес е още един хубав ден за софтуерната индустрия.
  Няма никакво съмнение - получихме сигнал, който бе потвърден
  официално и от фирмата PKWare:
  ТЕЗИ ДНИ НАЙ-ПОСЛЕ ЩЕ ИЗЛЕЗЕ ВЕРСИЯ 2.0 НА PKZIP !!!
"

		к р а й
		- - - -



       Разговори с читателите на "Вирус за Вас"
       =-=-=-=-=-=-=-=-=-=-=-=-=-=-=-=-=-=-=-=-

   M.T. 13 год, ученичка

М.Т.   "Как да се пазя от компютърни вируси?
       "
V.F.U. "Не сменяй гащите на дискетите!
       "

   З.Р. 17 год, user

З.Р.   "Лесно ли се пишат диалогови игри?
       "
V.F.U. "При наличие на достатъчно мозък в главата - да!
       "
З.Р.   "Добре де, ама какви са критериите..?
       "
V.F.U. "Много просто! Публикуваме част от Turbo Pascal
	source кода на диалоговата игра Doctor Hack.
	Опитай се да разбереш какво означава?
       "

    repeat
      c := cact;
      if  (((cact.obj1=curobj1) or  (cact.obj1=-1)) and (
	    ((objects[cact.obj1].status and cact.mask1) xor cact.mask1) = 0
	    ) or not b1)
	  and (((cact.obj2=curobj2) or	(cact.obj2=-1)) and (
	    ((objects[cact.obj2].status and cact.mask2) xor cact.mask2) = 0
	    ) or not b2)
	  and (((cact.status and cact.amask) xor cact.amask) = 0)
	  and (
	   ( (((rstat[curroom] and cact.rmask) xor cact.rmask) = 0)
	    and (cact.mroom= 0) )
	   or ( (cact.mroom<>0) and
		(((rstat[cact.mroom] and cact.rmask) xor cact.rmask) = 0) )
	   or not b3
	      )
	  and ((cact.actionNum=curaction) or (cact.actionNum=0))
	  and ((cact.room=0) or (cact.room=curroom))
	then ya := true
      else  if (cact.nx <> nil) then cact := cact.nx^
    until (c.nx = nil) or ya


   X.X. , Компютърен вирусолог, LCV

X.X.  "Говори се, че главният редактор на "Вирус за Вас" е кръстил
       BBS-a си с името "Алиса". Няма ли това да окаже съсипващо
       въздействие върху романа "Алиса"?
      "
V.F.U. "Искате да кажете върху  'Алиса в страната на чудесата...'
	Ми то вече си пролича! Ето, четете сами:

--------------------------------------------
ВЕСТНИК 24 ЧАСА ОТ 22-23 АВГУСТ 1992 СТР. 32
--------------------------------------------
░   ВЪЗХОД И ПАДЕНИЕ   ░
░ .................... ░   █▀▀▀ още едно веществено доказателство ▀▀▀▀▀▀▀▀█
░		       ░   █				      │      Bulgar █
░СТАНАХА ИЗВЕСТНИ НОВИ ░   █ Alice     ▀ █▄█ ▀	    ALICE BBS │ 	Fai █░░
░ФАКТИ	 ПО   СКАНДАЛА ░   █	    ────     ───   ─  The Cave│ 	    █░░
░ОКОЛО ЛУИС КАРОЛ, ав- ░   █	┌─╔═┌──────────────┬┘  of the │ 	    █░░
░	  тор  на една ░   █  ╣╣ ║  ├ ║ ║ ║ ║║ ║ ║у║║═	Calm  │        Bull █░░
░ ▓▓▓▓▓▓▓ от най-попу- ░   █ ╣у ║║у║у║ssssyyyyъ ║║┼║  ║ Horror└──────────── █░░
░ ▓▓▓▓▓▓▓ лярните      ░   █ ╣у║║sssytss      └┴┼ ║║║ ╣ 	    █▀▀▀██  █░░
░ ▓▓▓▓▓▓▓ детски кни-  ░   █ ├┼─╗─╗╗fy	*   *	ъ ║ ║║ ║   Hello,   █	 █  █░░
░ ▓▓▓▓▓▓▓ ги "Алиса в  ░   █ ╣уyyъnnnnn   :     ╚┬─я ║ ║┌   Dear   ▀█▀▀▀▀█▀ █░░
░ ▓▓▓▓▓▓▓ страната на  ░   █   yyyтststs ═══	▌++  ╚ы└─   User!   █	 █  █░░
░	  чудесата".   ░   █     yy┬ytyyy──────'           V.F.U.!  █    █  █░░
░ В Лондон са открити  ░   █	     ____|   |_____			    █░░
░ документи  потвър-   ░   █ ┌──── ъъъ		      ъ█▀▀▀▀▀▀▀▀▀▀▀▀▀▀▀▀▀▀▀ █░░
░ ждаващи лансираната  ░   █			      ъ█  Non comercial BBS █░░
░ версия, според която ░   █	A L I C E   I S       ъ█    operates 24 hou █░░
░ писателят е прите-   ░   █ C H A R M I N G  A N D   ъ█		    █░░
░ жавал  около	100    ░   █	 ···············      ъ█  Data +359-2-80104 █░░
░ фотографии на голи и ░   █ L E T'S TALK ABOUT SEX   ъ█                    █░░
░ разсъблечени момиче- ░   █  Lewis Carroll	      ъ█	 W E L C O  █░░
░ та на възраст между  ░   █▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄▄█░░
░ 3 и 16 години.       ░       ░░░░░░░░░░░░░░░░░░░░░░░░░░░░░░░░░░░░░░░░░░░░░░░░
░		       ░   ────────── една от въпросните 100 снимки ───────────


    Въпросния  текст във вестник "24 часа" заслужава малко уточнение.
 Тези фотографии не са намерени в Лондон, а в Берлин, и то от един известен
 български гражданин със агентурения псевдоним 'Веселин'. Целта на този
 евтин компромат е ясна.
    Със свое протестно писмо, Английския Пен Клуб, Английската Асоциация
 на почитателите на Луис Карол както и независимото дружество за защита
 на малолетните от сексуални посегателства, молят списание "Вирус за
 Вас" да убеди главния си редактор да се откаже от името Alice BBS преди
 да е станала някоя нова беля.
    Според добре осведомен източник в редакцията на списание "Вирус за Вас",
 пожелал да остане анонимен, главният редактор не се е съгласил да смени
 името на BBS-a, обаче е взел решение да не допуска до системата момичета
 на възраст под 16 години.

Б.Р. По независещи от мен причини, след 3 дена работа BBS-a беше затворен.
     За всичко е виновен Луис Карол.


	     Виц на Броя
	     =-=-=-=-=-=

   Въпрос: Кои са четирите най-велики открития на човечеството?

  Отговор:

	     ^
      1.    ^^^   О ГЪ Н Я Т
	   ^^^^^

      2.   ▄██▄    К О Л Е Л О Т О
	  ▀████▀
	    ▀▀

	  ┌───┐
      3.  └───┘   К О М П Ю Т Ъ Р А
	  █████
	  │
	  #####

      4.  	          Авторите на програмните продукти
	 /|\   /|\   /|\    заедно със техните документации.
	 /\█   /\█/  /\█



	     Криминална Хроника
	   -=-=-=-=-=-=-=-=-=-=-=-
	   Истината за Жоро Павето

  Въпреки опитите да бъде потулена, истината за прословутия убиец,
ужаса на цяла София,  Жоро Павето излезе на бял свят.  Всъщност,
въпросният убиец се оказа системния оператор ToreNet BBS (22-14-20)
Костадин Жорданов.
  Цялата история започнала преди 3 години, когато Коста получава
от свой таен враг като "подарък" 5 мегабайтов хард диск "изот".
Следвали проблем след проблем, краш след краш.
  - Не съм убивал никого, само издирвах един по един инженерите,
проектирали злополучния хард диск и ги цапардосвах леко с него по
главата - оправда се К.Ж.
  Инициативна група от членове на БКП-о е започнала процедурата
по провъзгласяването на К.Ж. в ранг светец под името Жоро хард-диска.


     =-=-=-=-=-=-=-=-=-=-=-=-=-=-=-
     Загадките на инспектор Стрезов
     -=-=-=-=-=-=-=-=-=-=-=-=-=-=-=

      Уважаеми читатели,
  "Вирус за Вас" започва новата си поредица. Историята на инспектор
Стрезов е общоизвестна. Въпреки факта че е полицай, въпросният господин
се отличавал с изключителна проницателност, благодарение на която били
разнищени множество заплетени криминални истории.
   Всичко вървяло по мед и масло до момента, в който инспектор Стрезов
получил следното поръчение от най-висока инстанция ...

  "  ДА СЕ ЗАПОЧНЕ НЕЗАБАВНА БОРБА СРЕЩУ КОМПЮТЪРНОТО ПИРАТСТВО.
     ДА СЕ РАЗПОЗНАЕ И ЗАЛОВИ НЕЗАБАВНО СУБЕКТЪТ СЪС ПРЕСТЪПЕН
     ПСЕВДОНИМ "DARK AVENGER". НЕЗАБАВНО! КРАЙ.
  "
  Във този момент Инспектор Стрезов почувствал, че е неспособен
да направи каквото и да било. Следвали провал след провал.
И така до деня, в който най-после получил своя шанс.

    Загадката на броя:
    ------------------

  Във стаята на инспектор Стрезов се позвъни. Беше лейтенант Петров.

- Господин Стрезов, най-после хванахме тази сволач Dark Avenger.
- Най-после! Началниците вече ставаха нетърпеливи. И как стана това?
- Получихме анонимен сигнал по телефона. Въпросният господин
  е щял да бъде в metal кафенето пред "Кравая" в 10 часа вечерта.
  Точно в 10 часа проведохме акцията. Пред кафенето имаше четири човека.
  Арестувахме и четиримата. Те сега стоят в ареста и чакат ДА РАЗПОЗНАЕТЕ
  КОЙ ОТ ТЯХ Е DARK AVENGER?
- Разстреляйте и четиримата.
- Инспекторе, изслушайте ме до край. На нас ни е известно, че Dark
  Avenger е един от четиримата. Но ние знаем, също така, че един от
  тях е ученият от световна величина и гордостта на България, самият ...
  инж. Веселин Бончев! Той се върна преди няколко дни за да подиша
  от въздуха на своята скъпа Tатковина преди да се върне на световната
  сцена и да продължи да разнася нашата слава както и....
- Добре де, не можете ли да разберете кой какъв е? Нямате ли снимки?
- Имахме, господин Стрезов. Проблемът е, че преди един месец прехвърлихме
  цялата си документация и архиви в компютър. Ала днес сутринта включихме
  компютъра и установихме, че вече не са там... Но открихме следното
  съобщение:
		 " Уважаеми инспектор Стрезов,
	      вие ПРОСТО не можете да ме заловите !
			      искрено Ваш:
			   / Dark Avenger / "

- О, Господи, пак ли... Добре, Полковник Петров, заемам се със случая.
  Но по какъв начин очаквате от мене да разпозная Dark Avenger?

- Инспекторе, oт съшия добре осведомен източник научихме че другите
  двама заловени са Darth Vader и Winnie The Pooh. Освен това,
  в списание "Вирус за Вас", брой 654 прочетохме един пасаж,
  който би могъл да влезе в употреба:

░░░░░░░░░ ВИРУС ЗА ВАС ░░░░░░ брой 654 ░░░░░░░░░░░░░░░ страница 3451 ░░░░
-------------------------------------------------------------------------
|█| Веселин Бончев винаги казва истината. Когато, обаче, в изречението|█|
|█| има думата "вирус", Веселин Бончев казва само лъжи.               |█|
|█|-------------------------------------------------------------------|█|
|█| Dark Avenger винаги лъже. Казва истина, само когато в изречението |█|
|█| има думата "вирус".                                               |█|
|█|-------------------------------------------------------------------|█|
|█| Winnie the Pooh винаги казва истината. Лъже само когато	      |█|
|█| в изречението има думата "аз"                                     |█|
|█|-------------------------------------------------------------------|█|
|█| Darth Vader понякога лъже, понякога казва истината. 	      |█|
------------------------------------------------------------------------

- Добре, полковник Петров. Мисля че е крайно време да доведете
  четиримата заподозрени.

  В стаята влязоха заподозрените (1),(2),(3) и (4). Още с пристигането си
инспектор Стрезов бе залят с поток от твърдения:

тв.A (1) --> Пуснете ме да изляза, аз не съм Dark Avenger.

тв.B (2) --> Ми разбира се че не си Dark Avenger. Dark Avenger съм аз.

тв.C (4) --> Хей, не кради чуждо име. Много добре знаеш, че Dark Avenger е (1)

тв.D (1) --> Естествено! Аз написах вирусите!

тв.E (3) --> А аз съм Веселин Бончев.

тв.F (4) --> Лъжец! Ти си Winnie the Pooh.

тв.G (3) --> Млъквай бе, Darth Vader!

тв.H (4) --> К'во е т'ва бе? Аз не съм Darth Vader.


 - Достатъчно - каза инспектор Стрезов. Сега вече знам кой е Dark Avenger.

    / ОТГОВОРА НА ЗАГАДКАТА ЧЕТЕТЕ В КРАЯ НА БРОЯ /



		 Минути за Поезия
	    =-=-=-=-=-=-=-=-=-=-=-=-=-=
	     Железният човек (По В.А.)

	Не човек а желязо,
	   изсъскал агентът фашист.

	Тихо мъртвият казал:

		"Не, Програмист!"


┌─────────────────────────────────────────────────────────────────────────────┐
│█▓█▓█▓█▓█▓█▓ ВИРУС ЗА ВАС █▓█▓█▓█▓█▓█▓ независимо файлово издание █▓█▓█▓█▓█▓█│
│─────────────────────────────────────────────────────────────────────────────│
│  Редакционна колегия:   "Virus for you" support BBSes in Sofia, Bulgaria:   │
│  -─-─-─-─-─-─-─-─-─-─   -─-─-─-─-─-─-─-─-─-─-─-─-─-─-─-─-─-─-─-─-─-─-─-─    │
│ Darth Vader, dr.Hack,   ┌───────────────────────┬─────────────────────────┐ │
│ Doc Sharr, The Red Rat, │ Pooh BBS  (2:359/112) │ InnerSoft	(2:359/105) │ │
│ white destroyer, DX-2-  │ InfoLink  (2:359/108) │ Paradox BBS (2:359/104) │ │
│ Winnie The Pooh, Pesh0, │ VirBus.BG (2:359/110) │ ToreNet BBS (2-221-420) │ │
│ De Head, NEKO, K.Zax	  └───────────────────────┴─────────────────────────┘ │
│─────────────────────────────────────────────────────────────────────────────│
│  Главен редактор: Kosio Spirov  Адреси на редакцията: Pooh BBS, ToreNet BBS │
└═════════════════════════════════════════════════════════════════════════════┘

Б.Р: Всички лица във този брой са истински, но сюжетите са изцяло измислени.
     Това обаче не им пречи да се случат в близко бъдеще.

-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-

  ВНИМАНИЕ
	    ВНИМАНИЕ
		       ВНИМАНИЕ

========================================================
Очаквайте новите книги на издателска къща "Вирус за Вас"
========================================================

1. Пази се или мама ще стреля - екшън
-------------------------------------
    Майката на известен компютърен вирусолог преследва млад хакер.
 Българска следа. Кървав сюжет. Драматична развръзка.

2. Свят на Бейзка - фантастика на ужаса
----------------------------------------
    Караницата между IBM и MicroSoft прераства в трета световна война.
Земята потъва в развалини. По градовете вилнеят сатанински секти,
клановете на Паскалистите и Прологовете водят помежду си жестока война.

3. Диана.П се завръща - еротика
-------------------------------
    Продължението на известния трилър. Вирусолози подмамват Diana.P
 и я прелъстяват. Въпреки отсъствието на Dark Avenger хакерите подготвят
 жестоко отмъщение. Един вирусолог се се влюбва и покайва. Огнена еротика.

4. И се роди програмист - психологически трилър
-----------------------------------------------
    Програмист работил шест денонощия без прекъсване вижда в полусънно
 състояние жена в бели дрехи която му казва "следвай ме". Жената се оказва
 вампир. Програмистът попада в ада и го хаква.


Отговорът на загадката със инспектор Стрезов.
-=-=-=-=-=-=-=-=-=-=-=-=-=-=-=-=-=-=-=-=-=-=-

 - Достатъчно - каза инспектор Стрезов. Сега вече знам кой е Dark Avenger.

   Повече от очевидно е, че Dark Avenger не е (2). В противен случай
 би излязло, че е казал истината в тв.B.
   Ако допуснем, че Dark Avenger e (4), то тогава в тв.H той казва истината,
 че не е Darth Vader. Значи Dark Avenger не е и (4)
   Следователно Dark Avenger е или (1) или (3).

   1. Да допуснем че Dark Avenger е (3).
 В такъв случай (4) явно е излъгал в тв.F. И тъй като в твърдението
 няма думата "вирус", очевидно (4) не е Веселин Бончев.
 Но (4) не е и Winnie The Pooh, защото в такъв случай в тв.H би казал
 истината, а в изречението има думичката "aз". Остана (4) да е Darth Vader.
 Но това не е възможно също, защото в такъв случай се получава, че Dark Avenger
 казва истината в тв.G.
 В всички случаи стигаме до абсурд, значи допускането ни, че Dark Avenger e (3)
 не е вярно!

  В крайна сметка, възможна е единствено следната комбинация:

  (1) - Dark Avenger
  (2) - Winnie The Pooh
  (3) - Vesselin Bonchev
  (4) - Darth Vader

  Значи Dark Avenger е (1)! Пипнахме го, мръсника! Отведете (1), останалите
освободете.

----------------------
ЕПИЛОГ КЪМ ЗАГАДКАТА 1
----------------------
     В помещението на Българския Хакерски Клуб беше тихо. Може би тишината бе
траурна, а причината - в това, че Dark Avenger е заловен и тикнат в затвора?
     В един момент избухна масов смях. Дузина хакери се превиваха и търкаляха
по земята. Някой страничен наблюдател би помислил, че е попаднал в лудница и
без съмнение би имал право. На масата се покачи мрачна фигура.

     - Браво, Red Rat - извика Dark Avenger. Само благодарение на твоята супер-
идея успяхме да натикаме тоя смотаняк Веско Бончев във затвора.
     - Наистина, добре изиграно... Инспектор Стрезов дори за момент не се
усъмни във "достоверния източник" въпреки че знаеше, че компютърът е хакнат.
Каквото ще да говорят, всички ченгета си приличат.
	  .............
	  аплодисменти

     - Само едно нещо не разбрах - попита млад user - всички разсъждения на
инспектор Стрезов се крепяха на нашата "информация", че Dark Avenger винаги
лъже, когато не става дума за вируси и не разговаря с други хакери. Но това
си беше абсолютната истина. Къде тогава сгреши инспектор Стрезов?
     - Ех, usere, usere, има още много клавиши да кълцаш преди да станеш
хакер - нежно каза Dark Avenger - Отговорът е прост - аз бях (2) и казах
истината че съм Dark Avenger твърдение B. Удоволствието да видя Весо Бончев
зад решетките си заслужаваше поне един път да кажа истината и без да става
дума за вируси.
     Вече беше 2 часа след полунощ, а купонът продължаваше и нямаше никакво
намерение да спира.

----------------------
ЕПИЛОГ КЪМ ЗАГАДКАТА 2
----------------------

   А някъде далече, зад решетките на софийския централен затвор,
един компютърен вирусолог издаваше жални звуци. В стаята цареше мрак,
всички наоколо спяха, но той не се отказваше.
  - Пуснете ме,  крещеше той, - моля Ви, пуснете ме. Нима не разбирате
Аз не съм Dark Avenger, аз съм Веселин Бончев. Но ХОРА, ХОРА, Разберете, 
те Ви метнаха за да ме натопят...
Ей, Х-О-Р-А--ааа ....
   Така крещеше той, но нямаше кой да го чуе.

	       - - - - - - - - - -
		     К Р А Й
	       - - - - - - - - - -
